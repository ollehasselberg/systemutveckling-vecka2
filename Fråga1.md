**Vattenfall vs Agil metodik**

Vattenfallsmetodik innebär att man jobbar organiserat med strukturerade
data och en djup förståelse för projektet innan det dras i gång. Om man
behöver planera ett projekt utefter strikta deadlines kan detta vara en
bra metod att använda, då man lägger ner mycket tid på förarbete och
datainsamling i tidigt skede. Det blir enklare att lägga upp en plan då
man enligt vattenfallmodellen jobbar "steg-för-steg", dvs du kommer inte
vidare till nästa steg förens det föregående är färdigt. Detta är ett
väldigt systematiskt arbetssätt som kommer med både för-och nackdelar.

Eftersom man tidigt lägger upp en tidsplan för varje moment kan man få
bättre överblick och struktur i sitt arbete. Jag tror detta är en bra
metod om man har ett projekt som har en tydligt utsedd deadline.

Agilt arbetssätt innebär att man jobbar mer med iterationer, man vet
vilka huvudfunktioner som ska med i projektet, men kanske inte alltid
exakt hur dessa ska fungera eller se ut. Jobbar man agilt krävs det att
man håller god kontinuerlig kontakt med sin användare, för att denna
alltid ska kunna följa processen och vara delaktig i beslut som fattas.

Att få konstant feedback från sin användare/kund är givetvis en fördel,
**MEN** det kan bli svårare att planera arbetet framåt eftersom nya
idéer / ändringsförslag kan dyka upp under arbetets gång, och ibland
händer det att din kund inte har den tiden att sitta med dig och följa
ditt arbete.

Denna metod skulle jag säga fungerar bäst om alla inblandande är
delaktiga, bidrar med input och engagerar sig i projektet. Om dessa
punkter inte stämmer så är det lika bra att jobba efter
vattenfallsmetoden, där du som utvecklare själv får planera och lägga
upp ditt arbete för att jobba mot önskat resultat.

**Sammanfattning:** Agilt arbetssätt anser jag fungerar bättre om alla
parter är inblandade och bidrar med input. Jag tror att kunden blir
nöjdare om den får / kan följa arbetets process och ge viktig feedback.

Vattenfallsmetoden tror jag fungerar bättre om man inte har möjlighet
till kontinuerlig kontakt, eller om man har en kort deadline, där
planering och struktur krävs för att kunna nå önskat resultat. Denna
metod kräver även mer förarbete, vilket kan vara tidskonsumerande, men
belönar sig när man väl ska fatta vissa beslut.